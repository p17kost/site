Ο Ken Thompson γεννήθηκε στην Νέα Ορλεάνη, στην πολιτεία της Λουιζιάνα το 1943. Πραγματοποίησε τις σπουδές του στο πανεπιστήμιο της Καλιφόρνια Berkeley όπου και έλαβε πτυχίο και μάστερ στο τμήμα ηλεκτρολόγων μηχανικών και πληροφικής. Το 1966 ο Ken προσλαμβάνεται από την Bell Labs όπου και ασχολήθηκε με πολλά project τα οποία είχαν μεγάλη επιρροή στο κόσμο των υπολογιστών. Αρχικά μαζί με τον Dennis Ritchie συμμετείχε στην δημιουργία του λειτουργικού συστήματος Multics ενώ παράλληλα δημιούργησε την γλώσσα προγραμματισμού Bon. Σε εκείνη την φάση κατασκεύασε και το βιντεοπαιχνίδι Space Travel. Το συγκεκριμένο βιντεοπαιχνίδι δεν είδε ποτέ εμπορική κυκλοφορία άρα δεν επηρέασε ουσιαστικά με κάποιον τρόπο τον ευρύτερο σχεδιασμό βιντεοπαιχνιδιών, ωστόσο η επιρροή του θα φαινόταν αλλού καθώς ήταν αυτός ο λόγος για την δημιουργία ενός από τα σημαντικότερα λογισμικά στην ιστορία των υπολογιστών που θέτει πολλές από τις βάσεις για τον τρόπο διάδρασης με τον υπολογιστή, το σύστημα Unix.

Όταν η Bell Labs απέσειρε την υποστήριξη του project Multics ο Ken Thompson ωθήθηκε στο να ξαναγράψει τον κώδικα του Space Travel σε εναν μίνι υπολογιστή, τον PDP-7. Κατά την διαδικασία μεταφοράς ο Ken, δημιούργησε τα δικά του εργαλεία και τελικά έφτιαξε το δικό του λειτουργικό σύστημα το οποίο φυσικά ήταν το Unix. Το Unix δεν επηρέασε μόνο συστήματα του τύπου του αλλά επηρέασε και τους ανταγωνιστές του όπως είναι η Apple και η Microsoft και η κατασκευή των δικών τους λειτουργικών συστημάτων. Ο Ken Thompson με το σύστημα του εισάγει πολλούς νέους τρόπους σχεδιασμού και λειτουργίας που έχουν βαθυά επίδραση στον τρόπο που επικοινωνούμε με τον υπολογιστή μέχρι και σήμερα. 

Μία από τις καινοτομίες αυτές είναι το ιεραρχικό καθολικό σύστημα αρχείων που επιτρέπει στον χρήστη να δομεί τα αρχεία του ιεραρχικά και σε φακέλους, και ακολουθώντας την απλή πολιτική "Everything is a file". Επίσης το σύστημα είναι ικανό να λειτουργεί με multitasking όπου εκτελούνται πολλές διαφορετικές διεργασίες ή προγράμματα ταυτόχρονα χωρίς να παρεμβαίνουν μεταξύ τους, είναι επίσης σύστημα πολυχρηστικό που σημαίνει πως πολλοί χρήστες μπορούν να δουλεύουν ταυτόχρονα, ήταν ένα από τα πρώτα συστήματα που ενσωμάτωσαν στοίβα πρωτοκόλλων διαδικτύου, διακατέχεται από φορητότητα, ενώ το πιο σημαντικό εργαλείο ήταν πάντα το shell, το οποίο είναι ένας διερμηνέας εντολών προσανατολισμένος στο κείμενο που παρέχει εκτενείς επιλογές προγραμματισμού. Αυτή η κλασική διεπαφή χρήστη μπορεί επίσης να χρησιμοποιηθεί χωρίς γραφική διεπαφή, ακόμα κι αν αυτό το είδος διεπαφής αυξάνει φυσικά την άνεση του χρήστη, ωστόσο ένας έμπειρος χρήστης αποκτά σημαντικά πλεονεκτήματα.

Ο Ken Thompson έτσι έχει δημιουργήσει ένα σύστημα το οποίο είναι φοβερά επαναστατικό και προωθεί έναν ομολογουμένως επιτυχημένο τρόπο διάδρασης με τον υπολογιστή. Αυτός είναι και ο λόγος που έχει πολυβραβευτεί και έχει λάβει όλη αυτή την αναγνώριση από την κοινότητα της πληροφορικής.
