Στην δεκατία του 1960 ο Doug Engelbart σχεδίασε ένα επαναστατικό συνεργατικό υπολογιστικό σύστημα. Αυτό το σύστημα ήταν το NLS ή αλλιώς και "oN-Line System" και η χρηματοδότηση του έγινε από την NASA, την αμερικανική αεροπορία και την ARPA. O Engelbart είχε θέσει από νωρίς ως στόχο και όραμα την επαύξηση της ανθρώπινης νοημοσύνης μέσω της διάδρασης με υπολογιστές. Το 1961 δημιουργεί το εννοιολογικό μοντέλο για την επαύξηση ανθρώπινης νοημοσύνης, με τις ιδέες του όσο περνάνε τα χρόνια να αποδυκνείουν πόσο μπροστά στο μέλλον ήταν ο τρόπος σκέψης του. Ήταν αυτές οι ιδέες του Engelbart που οδήγησαν στην κατασκεύη του NLS η οποία ολοκληρώθηκε το 1968.

Το 1967 μέσω του NLS εξοπλήστικε μια αίθουσα συσκέψεων με ειδικά κατασκευασμένα τραπέζια, σύνδεση βίντεο και χειριστήρια υπολογιστή για υποστήριξη συσκέψεων σε πραγματικό χρόνο. Συμμετείχανε πάνω από είκοσι άτομα με τον καθένα να έχει μπροστά του μια οθόνη βίντεο ενώ ο καθένας μπορούσε να σηκώσει ένα ποντίκι για να ελέγξει έναν ειδικά διαμορφωμένο κέρσορα, ώστε όλοι να μπορούν να δουν τι έδειχνε. Ταυτόχρονα ένας κύριος σταθμός ελέγχου παρείχε έλεγχο συζήτησης-καταγραφής για πρόσβαση, ευέλικτη προβολή και τροποποίηση των εγγράφων του έργου και της ατζέντας. Ο Engelbart πλέον έχει δημιουργήσει έναν νέο επαναστατικό τρόπο διάδρασης με τον υπολογιστή εισάγωντας για τα καλά την έννοια συνεργατικό σύστημα. Δυστυχώς ο τρόπος με τον οποίο οραματίστηκε ο Doug Engelbart τον κόσμο των υπολογιστών δεν έγινε πραγματικότητα όπως φαίνεται και από το σήμερα. Το NLS πέρα από τις εκπληκτικές καινοτομίες που λάνσαρε ήταν και το τέλειο blueprint για την συνέχιση των ιδεών του Engelbart, ωστόσο η βολικότητα των συστημάτων και η καθημερινή ευχρηστία που έγινε η νόρμα για τους υπολογιστές έπνιξε την κληρονομιά του NLS.

Όπως προκύπτει και από παραπάνω όλα τα συστατικά μέρη του NLS υποστήριζαν το όραμα του Engelbart για επαύξηση της ανθρώπινης νοημοσύνης και της συνεργασίας. Το NLS επικεντρώνεται στο να κάνει τον χρήστη πιο ισχυρό κάτι το οποίο έρχεται σε αντίθεση με τις περισσότερες σχεδιαστικές φιλοσοφίες οι οποίες φαίνεται να κεντράρουν στην ευχρηστία. Κατά την ανάπτυξη του Lisa παρατηρείται μια απόπειρα κυριολεκτικής μίμησης της επιφάνειας εργασίας και αυτό που εμφανίστηκε στην εκτυπωμένη σελίδα ήταν τεχνικά θαύματα, αλλά αγνόησε σε μεγάλο βαθμό την ισχύ που προσέφερε το NLS για την ανάλυση, το φιλτράρισμα και τη μορφοποίηση εγγράφων που αποτελούνται από πληροφορίες οπουδήποτε σε ένα δίκτυο γνώσης. Οι εγκαταστάσεις του συστήματος, που ήταν διαθέσιμες στα τέλη της δεκαετίας του 1960, για ατομική και ομαδική προσαρμογή της λειτουργικότητας και δημιουργία συνδεδεμένων εγγεγραμμένων διαλόγων, επανεμφανίστηκαν πρόσφατα σε συστήματα όπως το World Wide Web, δείχνοντας άλλη μια φορά πόσο μπροστά από την εποχή του ήταν το NLS. Το NLS του Doug πρότεινε έναν κόσμο στον οποίο η δύναμη του υπολογιστή επέτρεπε στους χρήστες να υπερβούν αυτά που μπορούσαν να κάνουν στον φυσικό κόσμο.

Μερικές από τις καινοτομίες του NLS μεταξύ άλλων είναι το ποντίκι, τα υπερμέσα, ο ευέλικτος έλεγχος προβολής, τα πολλαπλά παράθυρα, η τηλεδιάσκεψη με κοινόχρηστη οθόνη, η επεξεργασία μεταξύ αρχείων, οι συναντήσεις με την βοήθεια υπολογιστή, η κατανεμημένη αρχιτεκτονική πελάτη-διακομιστή, πρωτόκολλα για εικονικά τερματικά και άλλες πολλές. Η σπουδαιότητα του NLS είναι ανυπολόγιστη και αποτελεί μεγάλο κομμάτι της ιστορίας της πληροφορικής καθώς επίσης και της επικοινωνίας του ανθρώπου υπολογιστή, όπου έκανε το πρώτο βήμα στην σωστή κατεύθυνση για την βελτιστοποίηση της διάδρασης.
